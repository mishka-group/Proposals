# سیستم قالب ساز میشکا - نصب قالب سفارشی

## هدف
یکی از ویژگی های بزرگ سیستم های مدیریت محتوا مثل **جوملا** و **وردپرس** سادگی در نصب قالب اختصاصی یا طراحی آن می باشد. حتی می توان گفت بدون دانش در زمینه برنامه نویسی نیز امروز می توان یک قالب خوب و سفارشی برای یک سایت طراحی کرد. در **سیستم قالب ساز میشکا** ما تلاش خواهیم کرد با ایده گرفتن از برخی فریم ورک ها یا کامپوننت های معروف در این دو CMS مذکور یک سیستم بسیار قدرتمند و کاربردی را بالا بیاوریم که این امکان را به شما بدهد تا بدون نوشتن یک خط حتی قالب سفارشی خود را درست کنید و همینطور آن را برای هر صفحه ای که می خواهید فعال کنید. این سیستم هم باید قالب وب سایت در دو بخش مدیریت و قسمت کاربری را پوشش بدهد و هم صفحات فرود برای ساخت کمپین های تبلیغاتی یا معرفی یک محصوص.

## ایده
از آنجایی که در جوملا  و وردپرس  دو کامپوننت و پلاگین بسیار خوب به نام های [gantry](https://gantry.org/) و همینطور [helix](https://www.joomshaper.com/helix) وجود دارد پایه ایده پردازی های ما بر اساس این دو نرم‌افزار می باشد. برخی از امکانات این دو کامپوننت بسیار کاربرپسند بوده است و همینطور این امکان را می دهد تا کاربر بدون دانش برنامه نویسی قالب خودش را با حداکثر سفارشی سازی بسازد و همینطور برای همه  پلتفرم ها نیز پاسخگو کند. ویژگی دیگر این دو نرم‌افزار پشتیبانی خوب از `RTL` و `LTR` می باشد. از دیگر امکانات این افزونه ها می توان به کمتر کردن کانفلیکت در جاوااسکریپت و بهینه کردن آن نیز اشاره کرد که خودش باعث ایجاد یک سری بلاک کد های آماده برای استفاده در سایت شده است. این بلاک کد ها مثل منو آماده در چندین حالت برای موبایل و دسکتاپ و اسلاید شو ... شامل می شود.

## نحوه استفاده
> موارد مطرح شده در ادامه ممکن است چندین بار تغییر کند. این ایده نیاز به مهندسی کامل دارد که در فاز سوم سیستم مدیریت محتوا میشکا در اولیت قرار می گیرد. اگر نظری دارید یا ایده ای به فکرتان می رسد لطفا ما را در این مسیر همراهی کنید.

### ایجاد نمایه عمومی یا مختص به یک صفحه خاص
![Screen Shot 1400-12-29 at 12 42 36](https://user-images.githubusercontent.com/8413604/159155736-eab1650d-7c5d-43d3-8051-592065c14904.png)

همانطور که در تصویر از کامپوننت gantry در بالا می بنید این بخش بسیار شفاف و همینطور قابل تنظیم به وسیله مدیریت وب سایت می باشد. البته قبل از اضافه یا کم کردن نمایه برای هر صفحه باید توجه کرد بستر آن در زیر سیستم یا خود سیستم مدیریت محتوا باید پیاده‌سازی شود. 

برای مثال می توانیم به یک وب سایت خبری اشاره کنیم. این وب سایت یک بخش کاربری دارد و همینطور بخش هایی برای نمایش محتوا. خوب حال چطور می توان برای آن نمایه اختصاصی آماده کرد

1. صفحه خانه 
2. نمایش آخرین مطالب با صفحه بندی
3. نمایش مطالب یک مجموعه خاص
4. نمایش یک مطلب خاص
5. صفحه ورود
کاربر قادر است برای تمام صفحات بالا یا از یک تمپلیت عمومی استفاده کند یا اینکه برای هر کدام یک نمایه سفارشی آماده‌سازی نماید. 

### باکس ماژولینگ
ماژول ها یا موقعیت های قالب این امکان را می دهد در هر صفحه بر اساس نیاز خودتان یک قطعه کد `html` یا فراخوانی از بانک اطلاعاتی یا همینطور یک فرم و... فراخوانی کنید.
![Screen Shot 1400-12-29 at 13 57 07](https://user-images.githubusercontent.com/8413604/159158084-a39acfb1-6c51-4d6a-9ef5-8a0270c018f8.png)

همانطور که در بالا می ببنید. کاربر این امکان را خواهد داشت تا هر تعداد موقعیت که درخواهش می باشد را به سیستم اضافه کند و برای هر موقعیت نیز یک نام قرار بدهد. لازم به ذکر است در کامپوننت helix این پروسه کمی متفاوت می باشد و کمی مدرن تر. لازم به ذکر است بخاطر راحتی کار طراحان قالب این نرم‌افزار ها یک سری `preset` های آماده نیز دارند. برای مثال:

* بلاک کد نمایش شبکه های اجتماعی 
* پرش به بالای صفحه
* اسلاید شو و کروسل ها
* انواع منو آبشاری و کشویی مناسب برای انواع رزولیشن ها
* تب محتوا
و خیلی از این سری موارد که اگر هرکدام بخواهد به تنهایی به سیستم اضافه شود زمان زیادی راخواهد گرفت برای طراح قالب و همینطور حتما تداخل بین `js` فایل ها را شاهد خواهیم بود. پس در میشکا نیز تلاش می شود تا نمونه هایی از این دسته برای طراح قالب از قبل آماده‌سازی گردد.

### جمع‌بندی
با پیاده‌سازی این سیستم قدرت بسیار زیادی به سیستم مدیریت محتوا میشکا داده می شود که خودش به تنهایی یک پروژه کامل است. و همینطور لازم به ذکر است دست برای طراحانی که در زمینه `html/css/js` فعالیت می کنند نیز محیطی را در دسترس داشته باشند تا کد های اختصاصی خودشان را در سیستم فراخوانی کنند.